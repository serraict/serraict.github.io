---
layout: post
category : thoughts
tagline: "Als er in Scrum geen manager rol is, waar ben ik dan als manager voor nodig?"
tags : [scrum, management, Dutch]
title: Management en Scrum
---
{% include JB/setup %}

<div class="alert alert-warning">
This post is in Dutch. If you'd like to see an English version, let me know.
</div>

# Management en Scrum

Jij bent als manager verantwoordelijkheid voor een organisatie 
die een software product realiseert.
Je wil kwalitatief betere software, 
je wil de software sneller in handen van je gebruikers,
je wil dat je teams nauwer samenwerken met de eindgebruikers
of je wil dat geleverde software beter aansluit bij de wensen van je gebruikers.
Eigenlijk wil je dat allemaal trouwens.
Je besluit dat je teams "Scrum moeten gaan doen".

Wat zijn jouw verantwoordelijkheden?

Binnen Scrum is geen rol voor de manager vastgelegd, 
maar dit betekent niet dat de manager
geen rol heeft bij het laten groeien van geweldige, zelf-sturende Scrum Teams. 
Integendeel - managers hebben zeer veel invloed 
op het succes dat de Scrum Teams kunnen hebben.

Managers binnen organisaties met Scrum Teams
zijn dienende leiders met verantwoordelijkheden
richting hun Product Owners, Scrum Masters, 
ontwikkelteams en de organisatie als geheel.

### Richting de Product Owners

Zorg dat Product Owners toegang hebben tot 
marktinformatie, gebruikers en belanghebbenden
zodat zij gefundeerde beslissingen kunnen nemen 
bij het maximaliseren van de waarde 
van het product en het werk van de ontwikkelteams.

Management accepteert de beslissingen van de Product Owners zonder meer 
en vertrouwt erop dat door de empirische werkwijze van de teams: 

* het snel zichtbaar wordt of deze beslissingen daadwerkelijk leiden 
  tot waarde voor de gebruikers van het product
* de Product Owner en zijn teams hun volgende acties 
  op basis van deze nieuwe inzichten zullen kiezen.

### Richting de Scrum Masters

Help de Scrum Masters bij het identificeren en wegwerken 
van organisatorische belemmeringen 
die de empirische werkwijze van de Scrum Teams
of de continue verbetering van de Scrum Teams en de organisatie als geheel
in de weg staan.

Scrum stopt niet bij de grenzen van de Scrum Teams - 
sterker nog, de grenzen die je als manager aan je Scrum Team stelt
zijn in sterke mate bepalend voor 
het succes van het werk dat je teams kunnen realiseren
en de ontwikkeling die je teams kunnen doormaken.

### Richting de ontwikkelteams

Faciliteer teamsamenstelling door de juiste mensen bij elkaar te brengen
en schep een omgeving waarin ze zichzelf kunnen organiseren
en waarin ze met onverdeelde aandacht
aan het product kunnen werken 
en zich zelf kunnen verbeteren.

### Richting de organisatie

CreÃ«er een omgeving gebaseerd op gemeenschappelijke waarden
die transparantie, openheid en samenwerking stimuleren
zodat agile teams en hun empirische werkwijzen
kunnen floreren en duurzaam kunnen opereren.
Zodat jouw organisatie nu en in de toekomst waardevolle producten
voor jullie eindgebruikers kan realiseren.

### En nu?

Wat heb jij gedaan om voor je ontwikkelteams, je Scrum Masters, 
je Product Owners en je organisatie een omgeving te scheppen waarin ze succesvol kunnen zijn?
Wat ga je doen?

#### Verder lezen

Meer lezen over management en Scrum? Ik vond de volgende artikelen interessant:

 * Blogpost: Coaches, managers, collaboration and agile [part 1][cmca-1], [part 2][cmca-2] and [part 3][cmca-3]
 * Blogpost: [What agile project managers do not do](http://www.jrothman.com/mpd/agile/2016/10/what-agile-project-managers-do-not-do-part-2/)
 * Boek: [Management 3.0, by Jurgen Apello](https://management30.com/product/management30/)


 [cmca-1]: http://www.jrothman.com/mpd/agile/2016/10/coaches-managers-collaboration-and-agile-part-1/
 [cmca-2]: http://www.jrothman.com/mpd/agile/2016/10/coaches-managers-collaboration-and-agile-part-2/
 [cmca-3]: http://www.jrothman.com/mpd/agile/2016/10/coaches-managers-collaboration-and-agile-part-3/
